---
title: 钗头凤
tags: 其他
date: 2018-12-31 21:42:54
---

## 钗头凤·红酥手   陆游

红酥手，黄縢酒。满城春色宫墙柳。东风恶，欢情薄。一杯愁绪，几年离索。错、错、错。 

春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫。

## 钗头凤·世情薄   唐氏

世情薄，人情恶，雨送黄昏花易落。晓风干，泪痕残，欲笺心事，独语斜阑。难，难，难！

人成各，今非昨，病魂常似秋千索。角声寒，夜阑珊，怕人寻问，咽泪装欢。瞒，瞒，瞒！​      ​               

```
说不完的离愁，诉不尽的相思。		

世人皆苦，唯心不易。
```

